<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Pán much</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="../stylesheet.css" />
</head>
<body>
<div class="home-top-bar">
  <a class="home-button" href="https://iwuvuu.github.io">HOME</a>
</div>

<header id="title-block-header">
<h1 class="title">Pán much</h1>
</header>
<div class="custom-toc">
</div>
<div class="panel">
<h1 id="společensko-historický-kontext">Společensko-historický
kontext</h1>
<p>Pán much nepatří k žádnému specifickému uměleckému směru, ale místo
toho je nezávislou robinziádou a alegorickým románem na <strong>přelomu
polovin 20. století</strong> společně v Anglii působil třeba George
Orwell nebo Rozhněvaní mladí muži.</p>
<h1 id="autor">Autor</h1>
<p>Outorem díla je <strong>William Golding</strong>. Angličan, který
začal profesionálně psát po skončení 2. světové války. Za román Pán much
byl oceněn Nobelovou cenou za literaturu. V jeho dílech se často oběvují
existenciální otázky a prvky, zaobírá se tématy konfliktu lidské
přirozené krutosti a civilizačního rozumu.</p>
<p>Mezi jeho díla patří:</p>
<ul>
<li>Pán much</li>
<li>Dědicové</li>
<li>Volný pád</li>
</ul>
<h1 id="literární-kontext">Literární kontext</h1>
<ul>
<li>Lit. Druh: <strong>Epika</strong></li>
<li>Lit. Žánr: <strong>Alegorický román</strong></li>
<li>Lit. Forma: <strong>Próza</strong></li>
<li>Kompozice: <strong>Chronologická - 11 kapitol</strong></li>
<li>Vypravěč: <strong>er-forma</strong></li>
</ul>
<p>Jazyk díla je spisovný s využitím nespisovných slov a některých
vulgarismů, když mluví některá z postav. Ty ale většinou také mluví
velmi spisovně.</p>
<ul>
<li>Motiv: demokracie vs totalita, ztroskotání, divošství, hierarchie,
ostrov</li>
<li>Místo a čas: Příběh se odehrává za nespecifikované světové války na
neobydleném ostrově v Pacifiku</li>
</ul>
<h1 id="dílo">Dílo</h1>
<p>Dílo poukazuje na to, jak jednoduše může civilizovaný člověk
propadnout barbarství a dokáže udělat činy, na které by ani nepomyslely.
Každý si nosí zlo sám v sobě - Pán much. Varuje také před nebezpečností
totality.</p>
<h2 id="důležité-postavy">Důležité postavy</h2>
<ul>
<li><strong>Ralph</strong> - inteligentní chlapec, má vůdčí postavu a
jeho cílem je udržet oheň a dostat se z ostrova</li>
<li><strong>Čuňas</strong> - tlustý chlapes s brýlemi, trpý na astma. Je
rozumný a jedinný pořádně chápe situaci, ale jelikož nemá autoritu, tak
ho nikod neposlouchá</li>
<li><strong>Jack</strong> - posedlý mocí a diktátorstvím, ohrožuje
Ralphovu autoritu</li>
<li><strong>Roger</strong> - nenápadný chlapec, který však skrývá
sadistické sklony a chce ovládat ostatní, zabije čuňase</li>
<li><strong>Simon</strong> - drobý chlapec, celkem ostýchavý, je docela
slabý a jednoduše omdlí</li>
<li><strong>Dvojčata Sam a Eric</strong> - velcí chlapci, kteří vše
dělají spolu, poslední zastánci Ralpha</li>
</ul>
<h2 id="děj">Děj</h2>
<p>Děj se odehrává během nespecifikované světové války. Jedno z letadel,
které evakuovalo civilní obyvatelstvo z Anglie, se zřítilo na malý
neobydlený tropický ostrov. Zachránila se jen skupina chlapců v mladším
školním věku. První dvě postavy, se kterými se setkáme, jsou sportovně
založený, sympatický Ralph, a „Čuňas“, tlustý a choulostivý chlapec v
silných brýlích. Zatroubí na lasturu, aby přivolali ostatní přeživší.
Společně se pak radí, kdo by se měl stát vůdcem. Zvolí Ralpha, přestože
v úvahu připadal i Jack Merridew, zrzavý chlapec, který vedl školní
sbor. Ralphovi je zřejmé, že Jack mu závidí a mohl by se pokoušet ho
svrhnout, proto mu velkoryse přenechá velení nad sborem, z nějž je
ustanovena družina lovců. Z Čuňase Ralph udělá svého zástupce, přestože
ho ostatní hoši nerespektují – Ralph ale oceňuje Čuňasovu inteligenci a
schopnost uvažovat. Poté se Ralph, Jack a Simon vydají na průzkumnou
výpravu. Objeví sele zapletené v liánách, Jack tasí nůž, ale zaváhá a
sele uteče. Přísahá, že příště otálet nebude.</p>
<p>Hoši jsou z ostrova nadšení a těší se, jaká dobrodružství je čekají.
Řada z nich se však bojí „obludy“, nebezpečného divokého tvora, kterého
údajně zahlédl jeden z menších chlapců se znaménkem na tváři. Pomocí
skla Čuňasových brýlí rozdělají signální oheň, který se ale vymkne
kontrole a spálí velkou část džungle. Během požáru se chlapec se
znaménkem ztratí a už nikdy se neobjeví. Je možné, že malých chlapců
uhořelo více, protože přes veškerou Čuňasovu snahu nebyli před požárem
všichni spočítaní. Nedojde k tomu ani v budoucnu a nejmenší chlapci,
souhrnně zvaní „mrňousové“, nadále na ostrově vegetují bez větší vazby
na okolní dění, přičemž se živí ovocem a zbytky od starších chlapců.</p>
<p>Přestože si chlapci slíbili, že se budou spravedlivě dělit o práci a
pomáhat si, pro Ralpha je stále těžší přinutit je, aby každý dělal to,
co má. Život na ostrově začne postupně upadat. Mezi Jackem a Ralphem
rostou neshody. Situace se vyhrotí v okamžiku, když Ralph obviní Jacka,
že zmařil možnost záchrany: odvedl totiž na lov i dvojčata Sama a Erica
(pro svou nerozlučnost nazývaná společně „Sameric“), kteří se měli
starat o oheň – ten tak vyhasnul a loď na obzoru nemohla zachytit
signální kouř. Následuje ostrá hádka, během které je rozbito jedno sklo
Čuňasových brýlí.</p>
<p>Nad ostrovem dojde k přestřelce mezi dvěma letadly. Jeden z pilotů se
katapultuje, ale zahyne na vrcholu hory. Sam a Eric vyvolají paniku,
protože potmě zahlédli jeho mrtvé tělo a spletli si ho s „netvorem“.
Ralph, Jack a Roger, jeden ze sboristů, si to chtějí ověřit, a proto se
vydají mrtvolu hledat. Uvidí siluetu padáku, se kterou škube vítr, a s
hrůzou utečou v domnění, že to jsou netvorova křídla. Jack prohlásí
Ralpha za zbabělce a požaduje novou volbu vůdce. Nedostane ale žádný
hlas, a proto skupinu opustí. Založí nový „kmen“, do kterého postupně
přetáhne většinu starších chlapců, a který se věnuje hlavně lovu prasat.
V džungli připraví netvorovi oběť, prasečí hlavu nabodnutou na kůl,
kterou později objeví samotářský a do sebe pohroužený Simon. Děsivá
hlava obsypaná mouchami pak v jeho halucinacích ožívá jako „Pán much“ a
předznamenává jeho osud: Simon při další z toulek zjistí, že „netvor“ je
ve skutečnosti mrtvý pilot, a běží to povědět chlapcům, ti jsou však
právě zfanatizovaní Jackovým válečným tancem, považují za netvora Simona
a ubijí ho k smrti.</p>
<p>Jackův kmen klesá až na samou hranici divošství. Napadnou Ralphův
tábor a podaří se jim získat i Čuňasovy brýle, které potřebují k
rozdělání ohně. Když je Čuňas požaduje nazpět, Roger na něj svalí balvan
a zabije ho. Jackův kmen pak unese Sama a Erica – poslední přívržence
Ralpha mezi staršími chlapci – a přinutí je připojit se k nim. Jack se
pak Ralpha pokusí zabít, ale neuspěje a další den na něj uspořádá hon.
Ralph se ukryje v husté spleti lián, a proto Jack založí v džungli
požár. Dým je spatřen z projíždějící lodi, z níž k ostrovu připluje
jeden důstojník – chlapci jsou konečně zachráněni. Ralph oplakává smrt
svých přátel a úplnou ztrátu dětské nevinnosti. Postupně se ale
rozpláčou všichni, včetně těch, kteří ještě před chvílí toužili
zabíjet.</p>
</div>
</body>
</html>
