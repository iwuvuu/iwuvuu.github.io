<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>1984</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="../stylesheet.css" />
</head>
<body>
<div class="home-top-bar">
  <a class="home-button" href="https://iwuvuu.github.io">HOME</a>
</div>

<header id="title-block-header">
<h1 class="title">1984</h1>
</header>
<div class="custom-toc">
</div>
<div class="panel">
<h1 id="společensko-historický-kontext">Společensko-historický
kontext</h1>
<p>George Orwell psal po skončení 2. světové války v <strong>druhé
polovině 20. století</strong>.</p>
<h1 id="autor">Autor</h1>
<p>Autorem románu 1984 je anglický spisovatel <strong>George
Orwell</strong>. Jeho hlavním tématem byla kritika totalitních režimů -
ta se oběvuje jak ve Farmě zvířat, tak třeba v 1984. Typicý pro Orwella
je antiutopický román, který představuje fiktivní společnost (většinou v
budoucnosti), která narozdíl od utopie žije ve neideálním světě, kde se
porušují lidská práva, omezují se svobody…</p>
<p>Mezi jeho díla patří:</p>
<ul>
<li>Farma zvířat</li>
<li>1984</li>
</ul>
<h1 id="literární-teorie">Literární teorie</h1>
<p>Lit. Druh: <strong>Epika</strong> - Lit. Žánr: <strong>Antiutopický
román/Sci-fi román</strong> - Lit. Forma: <strong>Próza</strong> -
Kompozice: <strong>Chronologická</strong> - Vypravěč:
<strong>er-forma</strong></p>
<p>Jazyk díla je spisovný, jen výjímečně se vyskytnou hovorové výrazy.
Typické pro knihu je tzv. Newspeak, což je fiktivní jazyk, který využívá
společnost v románu. V knize se s ním setkáme, když Winston čte nějaký
text… Důležité jsou také slogany, které se často na všech možných
místech opakují.</p>
<ul>
<li>Motiv: antiutopie, totalita, myšlenka je zločinem, manipulace</li>
<li>Místo a čas: Oceánie (hlavní město Londýn), 1984</li>
</ul>
<h1 id="dílo">Dílo</h1>
<p>Dílo poukazuje na nebezpečnost totalitních režimů. Varuje před tím,
co se stane, když nad světem zavládne diktatura - potlačení svobod
jedince, ztráta hodnoty lidského života.</p>
<h2 id="důležité-postavy">Důležité postavy</h2>
<ul>
<li><strong>Winston Smith</strong> - pracuje na Ministerstvu pravdy,
které se zabývá falšováním historie, sám historii falšuje, ale snaží se
uchovat si pravdu ve vlastních myšlenkách, snaží se o odboj</li>
<li><strong>Velký bratr</strong> - v čele Strany, vládne velmi tvrdou
diktaturou Oceánii, nikdy nemění svá rozhodnutí, neomylný, všemocný,
není jisté, zda existuje</li>
<li><strong>Julie</strong> - pracuje na výrobě románů v Oddělení
literatury, zamiluje se do Winstona, ale zradí ho, jsou chyceni v
úkrytu, dokáže se výborně přetvařovat, aby nevzbudila podezření</li>
<li><strong>O´Brien</strong> - člen Vnitřní strany, Winstonovi se zdá,
že smýšlí stejně jako on, přijde ho navštívit se záminkou vypůjčení si
nové verze slovníku Newspeak, zprostředkovává oběma milencům přístup k
Bratrstvu, ale zradí je, v samotném závěru Winstona mučí</li>
<li><strong>Charrington</strong> - majitel obchodu s veteší, pronajímá
Winstonovi pokoj, ale je členem Ideopolicie, právě díky němu jsou
lapeni</li>
<li><strong>EmanuelGoldstein</strong> - nepřítel lidu, hlavní osoba Dvou
minut nenávisti, původně čelní představitel Strany, dnes členem
Bratrstva</li>
<li><strong>Syme</strong> - pracovník Výzkumného oddělení, přepracovává
Newspeak, moc mluví, je vaporizován</li>
<li><strong>Parsons</strong> - Winstonův soused, hloupý, páchne potem,
naprosto oddaný Straně, ale je také vaporizován – udá ho vlastní dcera,
když ze spánku křičí Pryč s Velkým Bratrem</li>
</ul>
<h2 id="děj">Děj</h2>
<p>Hlavním hrdinou tohoto sci-fi románu, který popisuje fiktivní svět v
budoucnosti, je úředník Winston Smith. Winston žije v Londýně. Ten se v
té době nachází v zemi zvané Oceánie. Celý svět je rozdělen na tři
obrovské velmoci - Oceánie, Eurasie a Eastasie – které spolu neustále
válčí. V Oceánii vládne hluboká diktatura a takřka totalitní režim,
který je založený na uctívání tzv. Velkého bratra. Jejich oficiální
ideologie se nazývá Angsoc (původně anglický socialismus) a její
ústřední hesla zní: Válka je mír; Svoboda je otroctví; Nevědomost je
síla. Díky neustálé válce je životní úroveň lidí dost otřesná a všude
vládne velká bída a nedostatek. Jedinou politickou stranou v zemi je
tzv. Strana, jejímž hlavním reprezentantem je právě Velký bratr. Toho
musí každý její příslušník bezmezně milovat a ctít. Strana neustále
kontroluje a ovládá celou společnost. Všude jsou zabudované mikrofony a
v každém bytě a kanceláři jsou velké obrazovky. Ty slouží jako kamery a
nikdo je nesmí vypnout, díky nim mohou být lidé sledování dvacet čtyři
hodin denně. Žádnou věc nesmějí udělat z vlastní vůle. Za jakýkoli
přestupek anebo jen neobvyklý čin mohou být vaporizováni, tedy zatčeni
Ideopolicií a vymazáni ze společnosti i z dějin, jakoby nikdy
neexistovali. Každý člen Strany pracuje na některém z hlavních
ministerstev (lásky, hojnosti nebo míru), ale náplň jejich práce je
skoro stejná. Buď mají za úkol měnit minulost podle toho, jak se vyvíjí
přítomnost a jak to vyhovuje Straně anebo přizpůsobují literaturu, filmy
a prostě celou kulturu učení strany. City jako láska, náklonnost nebo
přátelství jsou buď zakázané, nebo silně pod kontrolou Strany. Všude
vládne strach, nenávist a udavačství. Udavači jsou často i malé děti,
které donášejí na vlastní rodiče.</p>
<p>I přes neustále vymývání mozků se ve společnosti najdou i tací, kteří
si uvědomují, že učení Strany a její podání dějin je jen velká snůška
lží. Mezi ně patří také Winston. Ví sice, že pokud se dopustí jakéhokoli
ideozločinu, čeká ho jedině smrt. Nedokáže si ale pomoct a potajmu
vyhledává jakýkoli důkaz o lživé propagandě Strany. Jako první krok ve
své soukromé vzpouře si začne vést deník, což se v době, kdy se lidé
zatýkají i za podezřelý výraz ve tváři, rovná téměř sebevraždě. V práci
se Winston seznámí s mladou dívkou Julií. Winston nejdříve Julií
opovrhuje a nenávidí ji, protože ji považuje ze ukázkového člena Strany.
Brzy ale zjistí, že i Julie opovrhuje režimem a dokonce se do sebe
zamilují. Láska a sexuální touha jsou ideozločiny, proto se musí oba
pečlivě skrývat, i když jsou si vědomi, že je brzy čeká jistá smrt.
Dokonce si u jednoho starého starožitníka najmou soukromý pokoj, kde
nejsou sledováni a mohou dělat, co chtějí. Jejich soukromé štěstí ale
netrvá nijak dlouho. Náhle zjistí, že vlastně byli celou dobu pečlivě
sledováni. Oba jsou zatčeni a odvedeni do cel Ministerstva lásky. Tam na
ně čekají nesnesitelná muka, hladovění a hrozný psychický teror. Winston
při těžkém mučení prozradí vše, co ví a mnohem víc. Přeje si zemřít, ale
nemá možnost. Cílem jeho mučitelů totiž není zabít ho, ale zlomit jeho
vůli a donutit ho dobrovolně přijmout jejich učení a upřímně milovat
Velkého bratra. Winston do poslední chvíle odolává, stejně ale jako
všichni ostatní nakonec podlehne. V okamžicích vrcholné hrůzy přestane
dokonce i milovat Julii a je zcela pokořen. Poté se vězeň překvapivě
ocitá zpátky na svobodě. Ale už to není ten samý člověk. Setká se ještě
jednou s Julií, která se mu přizná, že jej také zradila. Vrcholem knihy
je okamžik, kdy Winston pochopí, že navzdory všemu teď Velkého bratra
doopravdy miluje. Zanedlouho po tomto setkání je Winston
vaporizován.</p>
</div>
</body>
</html>
