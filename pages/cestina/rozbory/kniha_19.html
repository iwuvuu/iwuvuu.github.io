<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Bílá nemoc</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="../stylesheet.css" />
</head>
<body>
<div class="home-top-bar">
  <a class="home-button" href="https://iwuvuu.github.io">HOME</a>
</div>

<header id="title-block-header">
<h1 class="title">Bílá nemoc</h1>
</header>
<div class="custom-toc">
</div>
<div class="panel">
<h1 id="společensko-historický-kontext">Společensko-historický
kontext</h1>
<p>Dílo patří k tzv. <strong>Demokratickému proudu</strong>, české
meziválečné literatury.</p>
<h1 id="autor">Autor</h1>
<p>Autorem Bílé Nemoci je <strong>Karel Čapek</strong>, český dramatik,
básník a spisovatel. Patří k tzv. demokratickému proudu v české
literatuře. Byl jedním z tzv. Pátečníků, kteří měli blízko k T. G.
Masarykovi (scházeli se v Pátek), s kterým také zaznamenával hovory,
které sepisoval. V jeho době výrazně kritizoval a upozorňoval na
vzrůstající nacistický režim v Německu a na možnou válku.</p>
<p>Spojován s ním je i tzv. noetický román (noetika = nauka o poznání),
který se zaměřuje na lidské myšlení - převypráví stejný příběh z pohledu
více osob a ukáže jak se stejná věc liší v myšlení více lidí.</p>
<p>Mezi jeho díla patří:</p>
<ul>
<li>Bílá nemoc</li>
<li>RUR</li>
<li>Krakatit</li>
<li>Válka s mloky</li>
<li>Matka</li>
<li>noetická románová trilogie -&gt; Hordubal, Povětroň, Obyčejný
život</li>
<li>Dášenka, čili život štěněte</li>
</ul>
<h1 id="literární-kontext">Literární kontext</h1>
<ul>
<li>Lit. Druh: <strong>Drama</strong></li>
<li>Lit. Žánr: <strong>Tragédie</strong></li>
<li>Lit. Forma: <strong>Drama</strong></li>
<li>Kompozice: <strong>Chronologická - 3 dějství</strong></li>
<li>Vypravěč: <strong>er-forma</strong></li>
</ul>
<p>Dílo je psáno spisovným jazykem a z principu drama je děj posouván
vpřed formou dialogů. Některé pasáže obsahují i německý, anglický a
francouzský jazyk.</p>
<ul>
<li>Motiv: válka, smrt, nemoc, morálka - léčit/neléčit,
antimilitarismus</li>
<li>Místo a čas: neurčené místo a doba (před vypuknutím 2. světové
války)</li>
</ul>
<h1 id="dílo">Dílo</h1>
<p>Hlavní myšlenkou díla je varovat před nebezpečím fašismu a jak
nesmyslná válka ničí lidské životy. Bílou nemocí je alegoricky popsaná
právě válka a lidi, co jí trpí jsou ti, kteří válku chtějí.</p>
<h2 id="důležité-postavy">Důležité postavy</h2>
<ul>
<li><strong>Dr. Galén</strong> – přezdívka Doktor Dětina, mladý lékař,
laskavý, pomáhá chudým, naivní (myslí si, že dokáže zastavit válku),
statečný a neústupný (odporuje maršálovi i pod hrozbou vězení), jako
jediný objeví lék proti bílé nemoci. Léčí ale jen chudé a lidi bez
vlivu, aby tak přinutil mocné k nastolení míru.</li>
<li><strong>Maršál</strong> – velitel vojsk, diktátor, bezcitný, slepě
vede svůj národ do války -&gt; touží po moci a vládnutí. Naprostým
opakem dr. Galéna. Nakonec také onemocní bílou nemocí.</li>
<li><strong>Baron Krüg</strong> – Maršálův přítel, dodává mu zbraně
-&gt; majitel továrny na výrobu zbraní. Velmi podobné povahy jako maršál
-&gt; touží po úspěchu, moci, slávě.</li>
<li><strong>Dvorní rada Sigelius</strong> – lékař, ředitel nemocnice,
touha po slávě a úspěchu, snaží se najít lék proti Bílé nemoci.</li>
</ul>
<h2 id="děj">Děj</h2>
<p>V jisté, blíže neurčené zemi, se rozmohla epidemie tzv. bílé nemoci.
Jde pravděpodobně o jakousi formu malomocenství, která se projevuje
bílými skvrnami na kůži. Šíří se dotykem a ze začátku pouze mezi chudými
a starými lidmi. Zemi ovládá diktátor Maršál, který se připravuje na
výbojnou válku proti menšímu sousednímu státu. V tom mu pomáhá vlastník
zbrojovek baron Krüg. Mladému doktorovi Galénovi se mezitím podaří najít
lék proti bílé nemoci, ale léčí jen chudé lidi, kteří nemají moc ani
vliv. Těm vlivnějším Galén lék vydat odmítá. Když onemocní baron Krüg,
zavolá Galéna, aby ho vyléčil. Ten mu dává podmínku – musí okamžitě
zastavit zbrojení, jinak mu lék nebude vydán. Krüg žádá Maršála, aby
uzavřel mír, ten však nehodlá se zbrojením přestat a Krüg ze zoufalství
spáchá sebevraždu. Po jeho smrti začíná útok na sousední zemi. Avšak
také Maršál na sobě zpozoruje bílou skvrnu. Maršálova dcera pozve
Galéna, aby Maršála vyléčil, ten má ale stále stejnou podmínku – Maršál
musí uzavřít mír. Teprve na naléhání své dcery a mladého Krüga, je
ochoten uzavřít mír a splnit tak Galénovu podmínku pro poskytnutí léku.
Dá zavolat Galéna, ale ten se před Maršálovým palácem střetne se
skandujícím davem, a protože se snaží odporovat jejich provolávání
hesla: „Ať žije Maršál, ať žije válka!“ je on i lék davem ušlapán. Dav v
tu chvíli netuší, že tak vlastně zabili oslavovaného vůdce. Navíc na
závěr vypuká válka.</p>
</div>
</body>
</html>
