<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Kytice</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
  </style>
  <link rel="stylesheet" href="../stylesheet.css" />
</head>
<body>
<div class="home-top-bar">
  <a class="home-button" href="https://iwuvuu.github.io">HOME</a>
</div>

<header id="title-block-header">
<h1 class="title">Kytice</h1>
</header>
<div class="custom-toc">
</div>
<div class="panel">
<h1 id="společensko-historický-kontext">Společensko-historický
kontext</h1>
<p>Kytice je dílo z období českého <strong>národního obrození</strong> s
výraznými prvky <strong>romantismu</strong>. Více kontextu <a
href="../cestina/4_preromantismus_romantismus_narodni_obrozeni.md">zde</a></p>
<h1 id="autor">Autor</h1>
<p>Autorem Kytice je Karel <strong>Jaromír Erben</strong>. Erben za svůj
život sbíral velké množství lidových povídek, pohádek a jiných příběhů,
kterými se inspiroval při psaní svých vlastních. Nejedná se o výhradně
romantického autora, spíše psal v kontextu národního obrození, ale
přidával romantické rysy.</p>
<p>Pro Erbenovy postavy je zásadní, že hlavní roli hrají často ženy.
Důležitý je také obraz matky, které většinou mají pravdu a měly by se
poslouchat, občas však i mateřská láska může ubližovat. Nejedná se o
klasického romatického hrdinu, toužících po svobodě, místo toho jsou
postavy mírné a přijímají trest za své prohřešky. Postavy jsou vždycky
vinny, protože se úmyslně nebo neumýslně prohřešily.</p>
<h1 id="literární-kontext">Literární kontext</h1>
<ul>
<li>Lit. Druh: <strong>Lyricko-epický</strong></li>
<li>Lit. Žánr: <strong>Soubor Balad</strong></li>
<li>Lit. Forma: <strong>Poezie</strong></li>
<li>Kompozice: <strong>13 balad</strong></li>
<li>Vypravěč: <strong>er-forma</strong></li>
</ul>
<p>Jazyk je spisovný a umělecky napsaný, obsahuje standardni knižní
obraty a básnické projevy. Časté jsou také archaismy.</p>
<ul>
<li>Motiv: nešťastná láska, česká příroda, potrestání, mateřská
láska</li>
<li>Místo a čas: Každá z balad se odehrává na jiném místě v jinou dobu,
všechny ale v českých zemí v 19. století, obvykle na venkově.</li>
</ul>
<h1 id="dílo">Dílo</h1>
<h2 id="postavy">Postavy</h2>
<p>Velké množství balad poukazuje na špatné lidské vlastnosti a varuje
nás před ním. Říká, že za každý hřích se musí zaplatit.</p>
<h2 id="děj">Děj</h2>
<ul>
<li><p><strong>Poklad</strong> - Na velký pátek šla chudá matka s
dítětem na mši a spatřila otevřenou skálu. Vešla dovnitř a viděla
hromadu zlata, odložila dítě a nabrala si co nejvíce bohatství. Odnesla
ho domů, ale tam se proměnilo v kamení. Když spěchala za dítětem, už tam
nebylo. Po roce pokání se s ním po roce na stejném místě znovu
setká.</p></li>
<li><p><strong>Svatební košile</strong> - Dívka čeká na návrat milého z
vojny. V zoufalství se v modlitbě rouhá a prosí o jeho návrat nebo smrt.
V měsíční noc si pro ni milý přijde (mrtvý) a donutí ji s ním jít na
hřbitov. Cestou ji zahodí modlitební knížku, růženec, křížek po matce i
svatební košili. Když dívka pochopí, že je mrtvý, schová se do márnice,
kde obživne umrlec. Zachrání ji modlitby.</p></li>
<li><p><strong>Kytice</strong> - Úvodní balada, kdy tři siroty chodí
každé ráno na hrob své matky a věří, že se převtělila do kvítků, které
pokryly celý její hrob. Kvítky nazvaly mateřídouškou.</p></li>
<li><p><strong>Vodník</strong> - Matka měla sen, že její dcera zemřela,
ale dcera jí nevěří a odchází k jezeru, kde spadla do vody, kde ji
chytil vodník. Dívka porodila zanedlouho vodníkovi syna, ale po čase se
jí začalo stýskat po matce. Přemlouvá tedy vodníka, aby ji pustil za
matkou, třeba jen na chvilku. Vodník, ač nerad, svou ženu pouští za
podmínky, že se večer vrátí. Večer se žena nevrací, a tak šel vodník za
ní. Když došel ke světnici, matka odmítla dceru pustit, i když velmi
naléhala. Vodník využije jejich syna, že má prý hlad. Matka mu řekla, ať
synka přinese k nim. To sice vodník splnil, ale po chvilce trestá svou
ženu tím, že synka zabíjí.</p></li>
<li><p><strong>Polednice</strong> - Matka se snaží utišit své dítě, aby
mohla dovařit oběd pro svého muže, který se v poledne má vrátit z práce.
Dítě se jí nedaří utěšit, a tak volá polednici, jež se zanedlouho
objevila ve dveřích. Matka ve strachu své dítě udusila.</p></li>
<li><p><strong>Dceřina kletba</strong> - Báseň je dialogem matky a
dcery. Matka se diví proč je dcera nešťastná. Dívka odpoví, že zabila
své dítě a chce se oběsit. Dcera proklíná svého svůdce, který ji zradil,
i svou matku, která nezabránila neštěstí.</p></li>
<li><p><strong>Zlatý kolovrat</strong> - Jednoho dne se Dora potkala s
králem, když jí král žádá o vodu. Dora se mu zalíbí a chce si jí vzít a
proto nařizuje její nevlastní matce, aby ji příštího rána přivedla na
zámek. Cestou za králem ji nevlastní matka a sestra zabije a její oči a
končetiny berou s sebou. V lese ji objevil stařeček, který posílá
pachole, aby vyměnilo zlatý kolovrat, přeslici a kužel za oči, ruce a
nohy. Nevlastní sestra Dory samozřejmě chce vše a tak věci vyměnila.
Stařeček s pomocí živé vody vdechne Dorničce život. Po návratu krále se
mu jeho žena chlubí, co vše pořídila. Král žádá po své ženě upříst
zlatou nit, ale kolovrat ji zradil a začal příst pravdu. Vzteklý král
obě ženy vyhání a odchází hledat Doru, kterou si posléze odvádí na
hrad.</p></li>
<li><p><strong>Štědrý večer</strong> - Příběh dvou sester Marie a Hany,
které chtějí znát svou budoucnost, a proto na Štědrý večer jdou k
jezeru, kde vysekávají díru do ledu a shlíží svou budoucnost. Haně se
zjeví mladý muž Václav, ale Marie spatří rakev a černý kříž. Haniny
svatby se Marie již nedožije, protože se jí předpověď také
vyplní.</p></li>
<li><p><strong>Holoubek</strong> - Žena chodí cestou okolo hřbitova a
vzpomíná na svého mrtvého manžela, když ho tu naposledy doprovázela. V
tu chvíli jede okolo pohledný mladík. Snaží se vdovu utěšit a nabádá ji,
aby zapomněla na svého mrtvého muže a vzala si za muže právě jeho. Do
třetího dne na něj úplně zapomněla. Do měsíce se provdala. Nový ženich
ji nabádá k radosti a veselí s tím, že nebožtík nic nevidí a ani
neslyší. Na jeho hrobě sedával bílý holoubek a každému, jenž ho slyšel
zpívat, srdce začalo pukat. Nejvíce však jedné ženě, která už neměla
sílu překonat žal, a tak skočila do vody a utopila se. Žena byla
pohřbena v poli žita pod velikým kamenem.</p></li>
<li><p><strong>Vrba</strong> - Další balada pojednává o ženě, která byla
přes den plná života, ale v noci jako by nežila. Její manžel se šel
zeptat sedící babičky u ohně, co je s jeho ženou. Ta mu řekla, že přes
noc jí opouští její duše a uchyluje se do vrby s bílou kůrou. Muž už to
nemohl vydržet, a tak vzal sekyru a vrbu podťal. V tu chvíli začaly bít
zvony. Muž se divil, kdo zemřel. Lidé u jeho domu mu řekli, že umřela
jeho žena. Nešťastný muž se po té šel zeptat vrby, co by měl udělat.
Vrba mu řekla, aby z kmene udělal kolébku pro jejich děťátko a proutí
zasadil podél vody. Když bude děťátko v kolébce, tak jako by ho chovala
matka a z proutí bude řezat píšťalky na které jí bude hrát.</p></li>
<li><p><strong>Záhořovo lože</strong> - Mladý hoch jde do pekla a po
cestě potkává loupežníka Záhoře. Ten ho nezabije pod podmínkou, že mu
pak popíše peklo. Když se poutník vrací zpět, vypravuje Záhořovi, jaké
tam pro něj mají připraveno mučící lože – Záhořovo lože. Záhoř se lekne
a činí pokání. Po devadesáti letech je mu odpuštěno a dostává se do
nebe.</p></li>
<li><p><strong>Lilie</strong> - Zemřela mladá dívka, ale ještě předtím
poprosila, aby byla pohřbena v lese. Když tak bylo učiněno, na jejím
rovu vykvetla lilie. Jel kolem pán na lov a honil laň. Však místo laně
najednou spatřil lilii. Rozkázal ji vykopat a dal ji do své zahrady.
Stará se o ni, až dívka jednoho dne obživne, ale je velmi zranitelná Pán
ji zavede do zámku a ona se za něj provdá. Pán ale je povolán králem a
musí odjet. Matce nařídí, aby se o manželku a syna dobře starala. Jenže
matka vystaví paní slunci a když se muž vrátí, spatří zvadlou lilii a
mrtvé dítě. Prokleje svou matku a dá ji potrestat.</p></li>
<li><p><strong>Věštkyně</strong> - Tato balada je o věštkyni, která
předpovídá budoucnost českého národa. Zdůrazňuje, že již uplynulo mnoho
let od moudrých slov Libuše a Svatopluka a lidé přesto dosud nepochopili
důležitost jejich slov. Je to balada čistě vlastenecká.</p></li>
</ul>
</div>
</body>
</html>
