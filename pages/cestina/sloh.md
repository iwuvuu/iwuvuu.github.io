--- 
title: Sloh
---

# Úvaha

Jedná se o slohový útvar, kde se autor zamýšlí nad nějakým problémem.

Základní body úvahy

- dívat se na problém z různých úhlů pohledu (třeba pro a proti), které budou v úvaze logicky seřazeny
- zkusit se zamyslet nad jeho podstatou - vztahy lidí k tomuto problému. Proč se děje? Proč vzniká?
- psát formálně bez citové zabarvených slov

Je vhodné
- psát některé řečnické otázky, na hlavní otázky, které si položíme není od věci i odpovědět
- stanovit si pevný názor na věc, můžeme samozřejmě napsat, že je problém nerozřešitelný... ale jednodušší je stanovit si názor

Struktura:
1. ÚVOD
    - vysvětlit problém (uvést nějaké fakta a popsat o co se jedná) a položit si otázky.

2. OBSAH
    - hlavní myšlenky úvahy rozdělené do odstavců

3. ZÁVĚR
    - shrnout náš názor a zakončit úvahu

# Vypravování

Vypravování je slohový útvar, který vypráví příběh a obsahuje postavy, které mezi sebou interagují.

Důležitým prvkem vypravování je přímá řeč:

Přímá řeč se bere jako samostatná věta a začiná tak velkým písmenem.

1. Uvozovací věta před přímou řečí - uvozovací věta musí končit dvojtečkou a přímá řeč interpunkčním znaménkem (tečka, otazník nebo čárka pokud bude dál pokračovat, ale není dle mě vhodné psát tak složitá souvětí) - Petr řekl: "Dnes ve škole jsem psal vypravování."

2. Uvozovací věta za přímou řečí - přímá řeč musí končit čárkou nebo otazníkem/vykřičníkem, ale ne tečkou, uvozovací věta pak začíná malým písmenem. - "Co jsi dostal?" zeptala se Monika. "Ale, dostal jsem kouli," odpověděl Petr.

3. Uvozovací věta vložena do přímé řeči - v takovém případě musí být uvozovací věta oddělena z obou stran čárkami a obě části přímé řeči musí být uvozeny uvozonkami. Psaní velkých a malých písmen kombinuje pravidla pro předchozí dva příklady - "Nic si z toho nedělej," chlácholila ho Monika, "jistě to vyjde příště."

Struktura:
1. ÚVOD

- uvedení do příběhu; představení postav, místa atd.

2. ZÁPLETKA

- něco se začne dít.

3. VYVRCHOLENÍ

- zápletka se začne rozuzlovat a my se dozvíme o co vlastně šlo

4. ZVRAT (optional)

- text může obsahovat i zvrat, který nastane při vyvrcholení příběhu

4. ROZUZLENÍ A ZÁVĚR

- konec vypravování, kdy uzavřeme děj

Tip pro psaní vypravování: Dle mě je nejlepší pro maturitní sloh, aby vypravování bylo co nejjednodušší, vyhneme se tak zmatenému psaní velkých a obsáhlých příběhů, které po nás u maturitní zkoušky nikdo nevyžaduje.
